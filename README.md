# PEC3_Manovich_Reloaded

**Autor**: Muñoz López, Manel
**Data**: 18/12/2023

 # Index
|Punt | Secció |
|:-:|------ | 
| 1 |[Introducció](#1)|
| 2 |[Re-descobrint la hibridació: Google Translate](#2)|
| 3 |[Re-descobrint la hibridació: Symphony](#2)|
| 4 |[Bibliografia](#4)|
| 5 |[Enllaç al repositori](#5)|

  
## 1. Introducció <a name="1"></a>

  
Parlem d’hibridació de mitjans com el següent pas dels conceptes de remediació i multimèdia, que fusiona i combina els mitjans més enllà del multimèdia per generar un medi completament **nou**, mitjançant la interacció d’aquests mitjans on conflueixen llenguatges dels mitjans fusionats, creant noves estructures i intercanviant propietats.  
 
A diferència del multimèdia, on els continguts es consumeixen de manera seqüencial (l'un al costat de l'altre) i amb el visor corresponent de cada medi, la hibridació implica la integració i la interacció de múltiples mitjans digitals en una única plataforma generant una experiència d’usuari fluida, integrada i creant una nova manera de consumir i relacionar-nos amb els mitjans.
  
El concepte multimèdia defineix la confluència de continguts procedents de diferents mitjans però no dels seus llenguatges.

En els mitjans multimèdia trobem aplicacions i documents on conviuen de forma contigua i autònoma els diferents tipus de mitjans (gràfics, textos, sons, imatges, vídeos, escenes 3D).
   
  

## 2. Re-descobrint la hibridació: Google Translate<a name="2"></a>

![](https://lh7-us.googleusercontent.com/5necdukV0MS-EO9dVGTcFexEzuAPPt3K-W8_ZYHSkqNop0rYPv1QWMRg0MFYlrShya61SJm0AqEMrG07vL82-fng-MqcpZCs6aH3a846k0-3WyMRIAuiHlRMzJvVq4bdSyP-d2H6KLzKzpQxiNOYQXw)
 
[CC BY-SA 4.0](https://creativecommons.org/licenses/by-sa/4.0) | File:Translate google.png | Created: 12 July 2021

  
Un exemple de l’evolució dels tres conceptes, remediació, multimèdia i hibridació, el trobaríem a l’eina de traducció automàtica *Google Translate*. Aquest programari multiplataforma permet traduir webs i textos en 133 idiomes i és una de les eines més emprades. La seva aplicació per Android té més de 1000 milions de descàrregues.  
  
En el moment del seu naixement l’any 2006, era una remediació digital dels diccionaris bilingües. Podies traduir paraules i frases en la seva interfície web. El text indicat primer s'havia de traduir a l’anglès abans de traduir-se a l’idioma seleccionat. No és fins al 2016 que incorporarà un sistema de traducció automàtica neuronal substituint l’anterior mètode que traduïa frase a frase i paraula a paraula.

  A partir del gener 2010, fa el salt als dispositius Android (als telèfons iOS arribarà un any més tard). Un mes després s’integrarà l’eina als navegadors Google Chrome i el més desatacat és que té la capacitat de pronunciar el text traduït. És aquesta habilitat la que provoca el salt de ser una còpia digital dels clàssics diccionaris a ser un mitjà multimèdia. L’eina ens permet tenir el significat de la traducció tant en text, per una banda, i per altre, en àudio, escoltant la pronunciació correcta de la paraula. Citant a Manovich:  
>*”[...] en las aplicaciones interactivas multimedia, lo contenidos de cade medio aparecen uno junto a otro[...]”

>*“[...] cada elemento de un mensaje multimedia se abre en su propio visor[...]”*<

  Aquesta etapa de mitjà multimèdia durarà fins al 2014, quan Google adquireix l'aplicació Word Lens que permet la traducció visual i incorpora aquesta característica al seu traductor, permetent escanejar text o una imatge mitjançant el dispositiu mòbil i traduir-lo a l’instant per realitat augmentada. A més, identifica automàticament l’idioma sense necessitat d’interacció de l’usuari. Encara que sembli que és una funció multimèdia, ja que introdueix un nou mitjà com és la imatge, parlem d’hibridació perquè aquesta imatge s’integra en la traducció. Concretament, es tracta d’una hibridació d'interfície. La imatge no és un element independent, sinó que forma part de la interfície de l’aplicació. Reconfigura la traducció en una forma innovadora, integrant-la en la realitat.
  
Però aquesta hibridació no es queda únicament amb la integració d’imatges capturades pels dispositius mòbils. L’aplicació fa el salt a diferents *wereables* com els altaveus intel·ligents (2019) o un prototip d’ulleres (2022) on es permet la traducció simultània oral. La interacció amb l’eina passa de la pantalla a la veu.

Vist en perspectiva, i sent usuari de l'eina des de les primeres versions, és impressionant com Google Translate ha anat *mutant* amb l'ADN d'altres mitjans, i les noves innovacions tecnològiques. Ha anat més enllà de la simulació d'un diccionari. Em pregunto si la seva següent evolució serà simular, ja no al diccionari, sinó a la figura de l'intèrpret.

  
  

## 3. Re-descobrint la hibridació: Symphony | Experiència RV | CaixaForum Barcelona<a name="3"></a>
 

Un altre exemple d’hibridació el podem trobar a Barcelona, concretament al centre CaixaForum, on tenen un espai permanent d’experiències immersives audiovisuals. Actualment ofereixen dues experiències: El Bolero de Ravel i Symphony.  
  
Vaig decantar-me per aquesta última, dirigida per **Igor Cortadellas**, perquè em va cridar l’atenció el següent text publicat al seu web:
  

>*“L'espectador podrà viure i entendre la música clàssica sentint-se com un músic més dins d'una orquestra. A través d'aquesta experiència única, gaudirà de les composicions de **Beethoven**, **Mahler** i **Bernstein**, gràcies al gran director d'orquestra **Gustavo Dudamel** i els més de 100 músics integrants de la prestigiosa **Mahler Chamber** Orchestra.”*

  
Una vegada en el centre d’exposicions, els guies de l’espectacle ens conviden a entrar en una sala similar a un cinema on ens expliquen que l’experiència està formada en dues parts. Una primera serà en aquella mateixa sala, on projectaran un vídeo introductori. La sala està equipada amb una pantalla panoràmica i so envoltant.  
  
La projecció no és una introducció al món 360° i com funciona aquest sistema, sinó a l’argument i la història que veurem a la segona part. Va ser sorprenent que, amb dos mitjans multimèdia com són el vídeo i el so, aconsegueixin una sensació tan immersiva. Realment van captar la meva atenció i expectació per la següent fase.  
  
Finalitzada la projecció, ens van passar a la següent sala, que diferia completament de la primera. En aquesta hi havia un faristol en mig de la sala amb un ordinador on es trobaven els guies de l’activitat i, envoltant-los, unes fileres de cadires separades entres elles i equipades amb auriculars i ulleres 3D.   Després d’una breu explicació, ens vam posar els auriculars i les ulleres i la sala va desaparèixer, traslladant-nos a l’escenari del Liceu de Barcelona, amb el director Gustavo Dudamel just davant meu, i envoltats per la Mahler Chamber Orchestra.  
  
Cal dir que va ser la meva primera experiència immersiva i les sensacions rebudes van ser fascinants i molt diferents d'altres visualitzacions de projeccions multimèdia. Són aquestes sensacions el principal motiu pel qual la presento com un exemple d’hibridació.  
  
L'experiència immersiva està composta tant per àudio i vídeo filmat com generat per ordinador. Aquesta combinació de mitjans ja es fa servir al món del cinema des de fa temps. *“The Abyss”*, de l’any 1989, i dirigida per James Cameron és la primera pel·lícula que inclou una simulació digital realista. Però el que canvia, tal com he comentat abans, és la forma d'experimentar l’activitat. Hi ha escenes creades per ordinador que simulen estar dintre d’un instrument, que com que no hi ha cap punt de referència, semblava que estiguéssim flotant. Miràvem a terra, però no veiem la cadira ni les nostres cames. L'únic element que ens recordava que estàvemen una projecció era la cadira, que no permetia girar 360°.  
  
La realitat virtual va un pas més enllà del cinema: podríem dir que no es contempla la filmació, sinó que es forma part d’ella. Aquest canvi comportarà una evolució en el llenguatge cinematogràfic, ja que l’espectador passa de ser un observador passiu a poder decidir on enfocar la seva atenció.

## 4. Bibliografia i referències<a name="4"></a>

-   Alpañés, E., 2021. Google Translate: fortalezas y límites de la amenaza que los traductores convirtieron en herramienta [WWW Document]. El País. URL [https://elpais.com/tecnologia/2021-02-25/google-translate-fortalezas-y-limites-de-la-amenaza-que-los-traductores-convirtieron-en-herramienta.html](https://elpais.com/tecnologia/2021-02-25/google-translate-fortalezas-y-limites-de-la-amenaza-que-los-traductores-convirtieron-en-herramienta.html) (accessed 12.18.23).
    
-   Collaborative software, 2023. . Wikipedia. URL https://en.wikipedia.org/w/index.php?title=Collaborative_software&oldid=1168179796 (accesed 12.09.23).
    
-   Conocimiento Abierto y Tecnología [WWW Document], 2014. . El sitio de Juan. URL [http://juanmunozuab.github.io//conocimiento-y-tecnologia](http://juanmunozuab.github.io//conocimiento-y-tecnologia) (accessed 12.17.23).
    
-   Español, F.A., n.d. Fonaments i evolució de la multimèdia.
    
-   Experiencias inmersivas en Barcelona - CaixaForum Barcelona [WWW Document], n.d. URL [https://caixaforum.org/barcelona/experiencias-inmersivas](https://caixaforum.org/barcelona/experiencias-inmersivas) (accessed 12.9.23).
    
-   Fernández, Y., 2019a. Google Assistant como traductor instantáneo: cómo usarlo en tu Android o iPhone como intérprete [WWW Document]. Xataka. URL [https://www.xataka.com/basics/google-assistant-como-traductor-instantaneo-como-usarlo-tu-android-iphone-como-interprete](https://www.xataka.com/basics/google-assistant-como-traductor-instantaneo-como-usarlo-tu-android-iphone-como-interprete) (accessed 12.16.23).
    
-   Fernández, Y., 2019b. Qué es Github y qué es lo que le ofrece a los desarrolladores [WWW Document]. Xataka. URL [https://www.xataka.com/basics/que-github-que-que-le-ofrece-a-desarrolladores](https://www.xataka.com/basics/que-github-que-que-le-ofrece-a-desarrolladores) (accessed 12.16.23).
    
-   García, J., 2020a. Cómo usar el traductor de Google [WWW Document]. Xataka. URL [https://www.xataka.com/aplicaciones/como-usar-traductor-google](https://www.xataka.com/aplicaciones/como-usar-traductor-google) (accessed 12.16.23).
    
-   García, J., 2020b. Google presenta una función para traducir y transcribir en tiempo real usando Google Traductor [WWW Document]. Xataka. URL [https://www.xataka.com/aplicaciones/google-presenta-funcion-para-traducir-transcribir-tiempo-real-usando-google-traductor](https://www.xataka.com/aplicaciones/google-presenta-funcion-para-traducir-transcribir-tiempo-real-usando-google-traductor) (accessed 12.16.23).
    
-   Google Translate, 2023. . Wikipedia.
    
-   Los inicios de los Efectos Visuales Digitales en el cine | GEEK IS THE NEW SEXY [WWW Document], n.d. URL [https://okinfografia.wordpress.com/2019/01/01/los-inicios-de-los-efectos-visuales-digitales-en-el-cine/](https://okinfografia.wordpress.com/2019/01/01/los-inicios-de-los-efectos-visuales-digitales-en-el-cine/) (accessed 12.18.23).
- Manovich, Lev, 2013. El software toma el mando, 1era ed. Editorial UOC, Barcelona.
-  Markdown - La guía definitiva en español [WWW Document], n.d. URL [https://markdown.es/](https://markdown.es/) (accessed 12.10.23).
    
-   Maturana, J., 2009. Google Translate Client [WWW Document]. MuyComputer. URL [https://www.muycomputer.com/2009/06/13/actualidadnoticiasgoogle-translate-client_we9erk2xxdd54wubl6sdfvifsuixbfqmtyzld4kyhfpphnuokhlyrqxmpg54zvbn/](https://www.muycomputer.com/2009/06/13/actualidadnoticiasgoogle-translate-client_we9erk2xxdd54wubl6sdfvifsuixbfqmtyzld4kyhfpphnuokhlyrqxmpg54zvbn/) (accessed 12.16.23).
    
-   Medina, E., 2022. Google muestra unas gafas de realidad aumentada que traducen en tiempo real [WWW Document]. MuyComputer. URL [https://www.muycomputer.com/2022/05/12/google-glass-traducir-tiempo-real/](https://www.muycomputer.com/2022/05/12/google-glass-traducir-tiempo-real/) (accessed 12.16.23).
    
-   Medina, E., 2015. Google Translate para iOS y Android actualizado, ahora traduce texto en imágenes [WWW Document]. MuyComputer. URL [https://www.muycomputer.com/2015/01/15/google-translate-actualizado-traduce-texto-imagenes/](https://www.muycomputer.com/2015/01/15/google-translate-actualizado-traduce-texto-imagenes/) (accessed 12.16.23).
    
-   ¿Qué es el Software Libre? - Proyecto GNU - Free Software Foundation [WWW Document], n.d. URL [https://www.gnu.org/philosophy/free-sw.es.html](https://www.gnu.org/philosophy/free-sw.es.html) (accessed 12.16.23).
        
-   Traductor de Google, 2023. . Wikipedia, la enciclopedia libre.
    
- Unknown, 2016. HABLEMOS DE LA HISTORIA DE GOOGLE: Traductor de Google. HABLEMOS DE LA HISTORIA DE GOOGLE. URL [https://hablemosdelahistoriadegoogle.blogspot.com/2016/09/traductor-de-google.html](https://hablemosdelahistoriadegoogle.blogspot.com/2016/09/traductor-de-google.html) (accessed 12.16.23).
## 5. Enllaç al repositori<a name="5"></a>
https://github.com/munozlopezm/PAC3_Manovich_Reloaded/blob/main/README.md
